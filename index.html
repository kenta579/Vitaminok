<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="icon" type="image/x-icon" href="vitamin-flat-icon-vector-6888782.jpg">
    <link rel="stylesheet" href="akarmi.css">
    <title>Vitaminok</title>
</head>
<body>
    <div id="fejlec">
        <div id="cim">
            <h1>Vitaminok </h1>
        </div>
    </div>
    <div id="torzs">
        <div class="vitaminok">
            <h2>A-vitamin</h2>
            <p>Ilyen értelemben az A-vitaminnak, illetve a retinoidoknak számos folyamatban, így a retina (szemideghártya) fényérzékenységét biztosító rodopszin (a retina működéséhez nélkülözhetetlen fényérzékeny anyag, látóbíbor) felépítésében, a csontnövekedésben, a reprodukcióban, az embrionális fejlődésben, a hámszövet és az epithelialis szövetek épségének a fenntartásában, az ektoderma normális fejlődéséhez és működéséhez (bőr, nyálkahártya, mirigyhám), és számos más sejt differenciálódásának irányításában van lényeges szerepük. Antioxidáns, gyökfogó tulajdonságú.</p>
            
        </div>
        <div class="vitaminok">
            <h2>B1-vitamin</h2>
            <p>A tiamin vagy B1-vitamin vagy aneurin a szénhidrátok, zsírok és alkoholok lebontásához és átalakításához, valamint a szívizom és idegsejtek megfelelő működéséhez szükséges anti-polineuritiszes vitamin. Felnőttek ajánlott napi bevitele kb. 1 mg, fiataloknak, férfiaknak, terhes és szoptató nőknek valamivel több. Színtelen, vízben jól oldódó, hőre érzékeny, kristályos vegyület. Jellegzetes, csípős illata van. A VIII. Magyar Gyógyszerkönyvben Tiamin-hidroklorid (Thiamini hydrochloridum) néven hivatalos.Neve a „kén” jelentésű görög thio- előtagot tartalmazza, mert a bonyolult molekulában egy kénatom is található.</p>
        </div>
        <div class="vitaminok">
            <h2>B2-vitamin</h2>
            <p>A riboflavin (INN) (E101), vagy más néven B2-vitamin, egy könnyen felszívódó, vízben oldódó, az állatok egészségének fenntartásához nélkülözhetetlen anyag. Csakúgy, mint a többi B-vitamin, a szervezet energiatermeléséhez nélkülözhetetlen, ugyanis fontos szerepet játszik a zsírok, szénhidrátok és a fehérjék lebontásában, valamint a vérképzésben, a légzés folyamatában, antitesttermelésben, növekedésben és a szaporodásban is nélkülözhetetlen. Mindezeken felül az egészséges bőrért, hajért, körmökért és a pajzsmirigy szabályozásában is elengedhetetlen. A VIII. Magyar Gyógyszerkönyvben Riboflavinum néven hivatalos. A riboflavin név a ribóz és a latin flavus = sárga szó összetételéből származik.</p>
        </div>
        <div class="vitaminok">
            <h2>B12-vitamin</h2>
            <p>A B12-vitamin vagy B12-vitamin (kobalamin) vízben oldódó vitamin, amely kulcsfontosságú szerepet játszik az agy és a központi idegrendszer működésében, valamint a vérképzés folyamatában. A B-vitamincsoport tagja. Emellett szerepet játszik még a sejtek anyagcseréjében, részt vesz a nukleinsavak felépítésében, befolyásolja a szervezet fehérjeszintézisét, elősegíti az aminosavak fehérjékbe való beépülését, és fokozza ezek hasznosítását. Az ajánlott napi bevitel felnőttek számára 2.4 µg, terhes és szoptató nők számára magasabb bevitel javallott. A tévhittel ellentétben a B12-vitamint nem a növényevő állatok termelik, egyedül bizonyos baktériumok és archeák képesek az előállítására. Ezek a mikroorganizmusok megtalálhatóak azokon a növényeken, amelyeket a növényevő állatok megesznek; aztán bekerülnek az állatok emésztőrendszerébe, szaporodnak, beépülnek az állandó bélflórába, és itt termelik a B12-vitamint. Annak érdekében, hogy a bélbaktériumok B12-vitamint termeljenek, az állatnak megfelelő mennyiségű kobaltot kell fogyasztania. Kobaltban szegény termőfölddel rendelkező legelőn legeltetett állatok esetében kialakulhat B12 hiány, B12 injekció vagy kobalt táplálékkiegészítő szükséges lehet a haszonállatok számára.</p>
        </div>
        <div class="vitaminok">
            <h2>C-vitamin</h2>
            <p>Az aszkorbinsav egy antioxidáns tulajdonságú szerves sav. Fehér vagy világossárga kristályok formájában jelenik meg. Az aszkorbinsav L-enantiomere más néven C-vitamin. A név eredete: a- fosztóképző és scorbuticus (=skorbut) mivel a molekula hiánya az emberi szervezetben skorbuthoz vezethet. Élelmiszer-adalékanyagkénti azonosítója E300. Az aszkorbinsav cukorszármazéknak tekinthető, az L-aszkorbinsav a 2-dezoxi-2-keto-L-gulonsav γ-laktonjának en-diol-alakjának tekinthető. Vízben jól oldódik. Optikailag aktív vegyület, jobbra forgat.</p>
        </div>
        <div class="vitaminok">
            <h2>D-vitamin</h2>
            <p>A kolekalciferol (INN: cholecalciferol) a D-vitamin egy formája, D3-vitaminnak is nevezik. A VIII. Magyar Gyógyszerkönyvben Cholecalciferolum néven hivatalos. Bár vitaminként emlegetik, valójában hormon. (Vitaminoknak nevezzük mindazokat az élettanilag fontos vegyületeket, melyekre szüksége van a szervezetnek, de nem képes előállítani. A D-vitaminokat elő tudja állítani a bőrünk a napsugárzás segítségével. Ezért a D-vitaminok valójában inkább hormonok.) Az 1,25-dihidroxi-D3-vitamin a D3-vitamin aktív alakja, ezért a D3-vitamint gyakran prohormonnak (provitamin) nevezik. A „D-vitamin” valójában nem vitamin, hanem hormonszerű előanyag, amely hozzájárul az aktív D-hormon termelődéséhez a szervezetben.</p>
        </div>
        <div class="vitaminok">
            <h2>E-vitamin</h2>
            <p>A tokoferol, más néven E-vitamin néhány szerves, zsírban oldódó, metilált fenolvegyületet jelöl. Élelmiszerekben antioxidánsként használják E306, E307, E308 és/vagy E309 (a különböző vegyületeknek megfelelően) néven. Ezek a vegyületek nagyon hasonlóan működnek: az alfa, béta, gamma és delta tokoferolokat közösen E-vitaminoknak nevezzük. A tokoferol név a görög tokosz (τόκος = gyermek) és feró (φέρω = hord, visz), a terhességre utaló szóösszetételből származik.</p>
        </div>
        <div class="vitaminok">
            <h2>K-vitamin</h2>
            <p>A természetben két változata fordul elő: fillokinon (más néven: fitonadion) (K1), amit a zöld növények, valamint a menakinon homológok (K2), amelyeket a bélbaktériumok szintetizálnak. További változatai szintetikusan előállított vitaminhatású vegyületek, amelyek tulajdonképpen vitamin prekurzorok.[6] Ilyen a menadion (K3), menadiol (K4) és 2-metil-4-amino-1-hidroxinaftalin (K5). A K-vitamin segíti a gamma-karboxi-glutaminsav (Gla) előállítását a májban. A Gla alapvető összetevője a prothrombinnak (faktor II) és más, véralvadásban szerepet játszó tényezőknek (VII, IX és X). A K-vitamin a véralvadáshoz nélkülözhetetlen összetevő. Gla-t tartalmazó egyéb proteinek előállításához is K-vitamin szükséges. Ezek között van a csontmész (osteocalcin).</p>
        </div>
    </div> 
</body>
</html>